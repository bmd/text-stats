In nomini Domini incipit passio sancti Germani martyris. Dominis eximiis et sacris culminibus decoratis relegionisque copia fultis et in sanctitate semper ubique pollentes deiculo, Leodemun-do et Ingofrido patribus Bobolenus exiguus omnium presbyterorum. 

Pauci admodum dies sunt, quod a quibusdam sanctis fratribus flagitatus, ut almi sancti Germani abbatis  Grandevallensis  meo studerem stilo texere gesta, presertim  qui cum eo  fuerunt in tempore et penes ipsum patrata viderunt , qui nobis non audita sed visa narrent; a quibus etiam et nos per venerabiles viros Chodoaldo et Aridio didicimus qui nunc superstes sunt. 

(1) Igitur sanctus Germanus abba et martyr, sacerdos Dei, natale solo 
Trevirorum civium urbis incola fuit, ex genere senatorum prosapie genitus, sed 
nobilior sanctitate. Pater eius Optardus; fratres vero eius Opthomarus et 
Numerianus. Opthomarus sub Dagoberto rege quondam aulae regiae elegantiae 
et mundanae scientiae inbutus, sub rege Sigeberto, idemque quondam , fultus 
Deo , ceteris proceribus sublimior fuit. Cum esset sanctus Germanus infantulus, 
traditus est beato Modoaldo , qui et ipse in illis diebus Trevirorum civitatis 
urbis cathedram arcem sanctitatis tenebat ; qui cum vidisset eum eligantem et 
sagacis ingenii cerneret puerum, litteris liberalibus eum erudire coepit .

(2) Tandem coepit vir Dei in  scientia et sanctitate pollere , et  in tantum ,
ita ut omnes mirarentur constantiam eius . Crebrius  ad ecclesiam veniebat et
audiebat a legentibus beati Pauli sententiam , dicens  : Preterit enim figura huius
mundi . Restat enim , ut qui utuntur hunc  mundum tanquam non utentes sint . Euangelicae verba sententiae  considerabat , dicentis , quod dives difficile intrabit in regnum
caelorum  . Tantam  itaque viro Deus  gratiam ab omnibus  dedit , ut non solum a
clericis , sed ab omnibus nimio diligeretur affectu . Nihil in eo superbia  vel arrogantia , sed ab  omnibus benivolus habebatur ; in terra  positus , caelestibus se aptum 
moribus ostendebat .  Erat enim aspectu angelicus , sermone nitidus , opere sanctus ,  corpore integer  , ingenio optimus , consilio magnus , fide catholicus , spe patientissimus  , caritate diffu-sus et omni suavitate conspicuus ; meditabatur adhuc  in aetate puerili , quod
postea devotus  implevit .

(3) Cum vero esset annorum X et VII , anhelans  animo coepit tacitus intra
semet ipsum cogitare , qualiter mundanas  inlecebras et dilectationes , huius saeculi blandicias  evadere possit  . Beatum Modoaldum episcopum flagitare coepit ,
dicens  : ' O venerabilis pater , permitte me , ut , omnibus postpositis  , monasterium
quo me iusserit divina pietas pergam  '. At vero beatus Modoaldus mirari coepit
aduliscentis animum , quod sic  tam viriliter ageret , ut heremum desideraret . Ait
ad eum : ' O iuvenis , magnum et alta  petere desideras , sed iuvenibus lubricum
est iter , per quod terente pede ire festinas ', dixitque ad eum : ' Non sum  ausus
tibi dare permissum  propter regiam potestatem  , quia scriptum est : Non est enim
potestas , nisi a Deo data  , et iterum : Qui potestati  resistit , Dei ordinationi resistit â€˜.

(4) Ille vero ut erat audax , confidens in Domino , omnia sua distribuens
dedit pauperibus iuxta euangelii  vocem , assumptisque secum tribus pueris comitantibus cum  eo, beatum Arnulfum  episcopum expetiit , qui in illis diebus in
heremo  , cuius  vocabulum est Horembergo  , vitam sanctam degens fore studuit  . At vero bea-tus Arnulfus cernens eum , ovans  animo , gratias agens omnium
conditori , excoepit laetus et hilaris et comae  capitis totondit crines et apud se
aliquandiu teneri  fecit , imitans  vitam  et mores hominis  Dei .

(5) Deinde ad monasterium beati Romarici , que  vulgo vocant  Castellum  ,
in cacumina  montium suo opere constructum expetiit  , mittens duos e suis , qui
fratrem suum Numerianum  nomine parvulum  adhuc aetate , ut eum ad ipsum
adducere  deberent , cupiens  de saeculi actibus ad instituta sanctorum patrum
vel regulam monachorum et sanctae  vitae conversationes adducere . Tunc  vero
beatum Germanum ad ipsum monasterium venientem omnes eum  una cum ger
mano  suo ovantes excipiunt , referentes conditori gratias , quod de tantae  prosapiae
genere sibi Dominus ad suum vocaret servitium . Totum corpus  suum affligens ,
in ieiuniis et vigiliis et orationibus semper Deo vacans , nihil amplius praeter cottidianum victum reservare  . Vestitus eius vilitas erat , exemplum humilitatis et
caritatis omnibus ostendebat  , ita ut ad ligna caedenda cum collega suo ad silvas
pergeret et suis humeris deferebat  sororibus . Beati Pauli apostoli  considerabat
sententiam , dicentis  : Qui non laborat , nec  manducet . Tantam autem gratiam 
Dominus ei dedit , ut nullus esset qui non cuperet vitam et mores illius imitare .

(6) Tum deinde assumpsit secum beatum Chunnanem  magnae religionis
virum  ex genere  Burgundionum , et accipientes  salubrius consilium ,  ad  monasterium  
antiquorum  opere constructum , cuius vocabolum est Luxovium , ambo pariter 
cum suis sodalibus expetunt . Erat autem abba  pater monasterii illius Waldebertus  nomine , vir egregius ex genere Sicambrorum et magnae conversationis 
vitae . Cumque eos aspexisset sacerdos Dei , omnes unanimiter hilari vultu infra 
monasterii  septa recipiunt  ovantes . Ingressus  vero homo Dei cum suo germano 
monasterium , mortificationem carnis  et sanctae religionis vitam  et oboedientiam
ambo spontanea voluntate depromunt , quam  postea inviolatam atque  inlibatam
servaverunt . Cumque cerneret  eum beatus Waldebertus virum esse industriem  ,
itaque  presbyterum eum fieri iussit ; omnis chorus fratrum in eius veneratione
clamaverunt  , dicentes , Germanum dignum esse presbyterium  . Sancto itaque ordi
nato presbytero  , omnem gratiam transcendebat in clero .

(7) Cernens  vero Deo plenus  , Spiritu sancto repletus , sacerdos Dei Waldebertus certatim 
undique catervas monachorum coadunari , anhelare  coepit de tam
plurima multitudine , si forte ubi et  ubi inveniri possint  loca uberrima , ubi de
suis monachis ad habitandum adunaret  . Audiens autem Gundoinus  , vir inluster  , quod beatus Waldebertus abba sagaci intentione requirebat loca , ubi
monachi sui residere et vitam sanctam degere deberent  , missos  suos ad eum
direxit , ut ad eum  ipsum Gundoinum quantotius deberet properaret  . Tunc  vero
beatus Waldebertus absque ulla ambiguitate ad ipsum Gundoinum accedit , dans
consilium . Inluster  vir Cundoinus dabat  ei  loca oportuna , et licet difficilis  sit
introitus eorum , aditus eorum invenire  queunt . Tunc coepit Waldebertus verbis 
lenibus mulcere animum eius , ut  , si vellet , pro Dei intuitu vel pro remedio animae
sue vel pro absolutione peccaminum suorum firmitatem  de ipsis locis manibus
suis seu bonorum hominum roboratam manibus exhibeat  .

(8) Tum  Waldebertus cum timore Dei et oratione fratrum ad ipsum locum
accedit  et invenit locum uberrimum infra saxorum concava  , vallem , quam  nuncupavit  Gran-demvallem  ; et est amnis in ea cum multitudine piscium . Tunc 
hortabatur fratres suos , ut ibidem consistere deberent . Tum  arcessivit ad se
unum de presbyteris suis nomine Fridoaldum , de paucis  monachis domni Columbani abbatis quondam  , ut ad ipsum locum accedat . Ille vero de oboedientiae
bono nihil dubitans , cum aliquantibus  fratribus ad ipsum locum cum timore
Dei accessit ; exercens se in labore cum suis , coepit ligna caedere , qualiter victitare  deberent .

(9) Post haec coepit Waldebertus sacerdos Dei intra semet ipsum tacitus 
cogitare , ut  si possit  reperire  de suis fratribus ex genere nobili et sacris apicibus vel litteris eruditum et  in sanctitate conspicuum , qui ipsos monachos secundum tenorem regulae gubernare et regere deberet . Quid plura ? Deo iubente
vel inspirante , sanctus Germanus eligitur abba  . Igitur venerabilis vir sacerdos
Dei cum ipso Germano ad ipsum monasterium Grandemvallem veniunt ; coepit
eum  suis monitis exhortari , ut nihil formidaret , sed ut vir sanctus lumbos 
suos accingeret . Ille vero de oboedientiae bono nihil dubitans , accedens cum timore
Dei laborem arripuit . Waldebertus  vero fratres exhortabatur , ut eos de sua
oboedientia absolutos reddat , et sancto Germano pro Dei intuitu oboedientiae
colla submittant  ; quod et ita fecerunt . Accepta igitur benedictione , tota  tria
illa monasteria  in suo recepit dominio . Tantam autem ei gratiam Dominus dedit ,
ut non solum a suis , verum etiam ab omni aetate et sexu nimio diligeretur affectu .
Cernens itaque  sanctus Germanus abba  , quod difficilis esset introitus eorum  ,
coepit saxorum dura manibus quatere  , et valvae  utraque parte vallis patuerunt et
sunt iterantibus  patefactae  usque in hodiernum diem .

(10) Contigit autem , ut moreretur Gundoinus dux et Bonifacius  dux ,
Chatalrichus  sive Chaticus  in loco  eius succederet  . Coepit nequiter opprimere populum illum vicino monasterio  , coepit eis  imputare , quod cum  antecessorum semper rebelles fuissent ; illi  vero denegantes , quod nefas erat , quod
eis imputabatur , multis modis affligere eos conabatur . Et quia Deo omnipotenti
cura est de is  qui certantur  in  eo , volens athletam suum laureare  multum  ,
quem praescivit pro suis laboribus coronandum , tum  tandem excitatus est Chaticus  in zelum  contra homines Sornegaudienses  . Tunc iussit  ad se venire cente
narios  illius vallis et  eos in exilium ire praecepit .

(11) Tunc Chaticus quod iniquo consilio ac  nequiter coeperat explere , seu
quod venenata  mentae tractaverat , omnino cupiens adimplere , assumpsit  secum
phalangas  Alamannorum gentis iniquae  ; orto iam sole , ingressus est super vallem  .
Quod cum nuntiatum fuisset  beato Germano , quod Chatalmundus  a partibus
aquilonis cum magno exercitu ingrederetur super vallem  illam et Chaticus  ab
alia parte cum ingenti exercitu adveniret , tunc beatus Germanus , accepta secum
pignera  sanctorum , cum libris et  praeposito monasterii nomine Randoaldo ad
eum properare studet . Sed antequam perveniret ad eum , homines iniqui  plene 
diabulo impleti vi  proiecerunt  in terram ; qui tandem pervenit  ad Chaticum et
invenit eum in basilica sancti Mauricii   cum Ericho  comite , consiliantes in
invicem . Coepit autem beatus Germanus alloquire  eum et dicere : ' Inimice Dei et
veritatis , cur ingressus es super homines christianos ? Cur non pertimescis ad nau
fragium perducere monasterium meum , quem  ipse aedificavi ?' At ille  veniam
postulat de commisso scelere ; illi  vero falsa humilitate wadium  suum  in manum 
dare voluit . Sed ille rennuit eum accipere , promittens se  de omnibus satis esse
facturum  . Tunc  reliquit eum in basilica  ipsius  sancti Mauricii  uno tantum
comite  nomen  Randoaldo .

(12) Ille vero videns , quod nihil proficeret , sed  totam vallem cernens tamquam a luporum  morsibus vicinos monasterii laniari et domus eorum incendio
ignis  concremari , flevit diutissime , et manus palmasque ad  caelum tendens , dicebat : ' Vide , Domine , ne sileas , quia gens barbara ingressa  est super nos '. Tunc 
repedare volens  metatui suo , eum con collega suo in via secuti sunt homines pleni
daemonio . Videns sanctus Germanus martyr et sacerdos Dei , verbis pacificis eis 
loquebatur , dicens : ' Nolite , filii mei , tantum nefas perpetrare in populo Dei '. Illi
vero , ut erant repleti doemonio , eum expoliaverunt  vestimentis suis . Cumque
cerneret beatus Germanus  martyrium suum prope adesse , fratri suo Randoaldo
adloquebatur  , dicens : ' Simus pacifici , frater mi , quia hodie fructum laborum 
nostrorum consequimur '. Cumque expoliassent eum una cum collega suo , aiebat  ,
dicens : ' Gratias tibi  ago , pastor bone , quia non  me fraudasti bonis tuis ; dignare
me recipere cum fratre meo in consortio sanctorum tuorum '. Post haec vox ei de
caelo venit , dicens : ' Veni , fidelis dispensator , aperti sunt tibi caeli ; congaudent
tibi angeli mei et  perducent te in caelestem  Hierusalem '. Et haec dicens , unus
ex iis , qui  audacior , repletus daemonio , lancea perfodit eum simulque et Randoaldum . Corpus remansit exanime , anima autem  illius penetravit ad  caelos .

(13) Cumque haec acta fuissent , fratres vero  eius requirebant eum , huc
atque illuc circumeuntes . Fere hora tertia noctis invenerunt eum iam defunctum
una cum collega suo et levaverunt  corpus eius cum eiulatu magno . Deferunt  eum 
in basilicam domni  Ursicini  suo opere constructam , prosternentes eum nudum ante
conspectum Dei . Acta sunt haec ipsa nocte in vigilia cathedrae sancti Petri .
Cumque  fratres ad  vigilias excubarent , nuntius venit , qui diceret , patrem monasterii
ab hoste iniquo interfectum fuisse . Illi vero cum eiulato magno deferunt eum in
basilicam sancti Petri et sepelierunt eum , ubi  praestantur beneficia orationum , ipso
praestante , cui est honor et gloria in saecula saeculorum  .

(14) Factum est  autem post  haec , redeunte anni circulo , â€“ dies natalis
Domini advenit , â€“ tantum lumen coruscans , ut  ferunt , in ipsa vigilia noctis 
natalis  Domini , ubi interfectum corpus beati antistis  fuit , e  caelo venisse , ita 
ut omnes mirarentur et replerentur timore magno .

(15) Tunc  quidam unus  e fratribus ipsa die interfectionis eius inter
hostium  cuneus  cingulum , quod vulgo bracilem  vocantur , inter manus trahentium invenisset  , monasterii vestiario detulit . Tunc omnes fratres tanquam munus
de caelo prolatum ovantes excipiunt et eum  in ecclesia infra  pignera sanctorum
pendere fecerunt  . Post haec contigit , ut aliquis homo vicinus monasterii  magnis
febrium detineretur infirmitatibus , praecipue  plenus  brugine  , peste repletus .
Vix a suis deportatus monasterio  advenit , cumque ecclesiae limen attegisset , aspexit
cingulum almi Germani parietem  pendentem  . Tunc  coepit cum eiulato magno precari , ut eum  contingere  liceret . Tunc unus  de diaconibus replevit calicem  aquae 
et inmersit  ; dedit bibere egroto , et statim ut bibit , ad pristinam rediit  sanitatem et  Deo gratias egit .  Adeo plura sunt in  beatissimo  Germano , quam 
ut verbis concipi  queant  .
