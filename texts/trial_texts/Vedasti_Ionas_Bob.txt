incipit uita sancti ac beatissimi uedasti episcopi et confessoris dum sanctorum presolum gloria potissimo semper iure ac solerti indagatione uel imitando ex emplo uel litterarum seriae memoriae est conmendando ut clare prorsus lucae reddita ad sui cultus imitationem delinquentium animus studeant prouocare quatenus non solum sibi mercedis lucra affatim cum pilata uerum etiam aliorum profecto quoadunata congaudeant eritque aequus arbiter rerum sator aeternus ut qui illis solamina ad augendam relegionis copiam tribuit imitatoribus supplimentum perficiendi praebere non abnuat nec fastidire quispiam debet si in aliquibus rebus que exiguae hominibus uideantur supernae uirtutis indicia suffragare cum crebro in magnis ac in minimis rectus arbiter et pensando sub ueniat et subueniendo ut in maioribus conualescant prestet auxilium uenerandi ergo uiri uedasti pontificis atra uatum urbis memoriam posteris commendare ratum ducimus ut unde originem duxerit uel sane uitae cursum peregerit quamque finem habuerit prosequi stu diamus uerbis igitur cum inclitus francorum rex chlodoueus omni industria sollers francis regnaret euenit ut quodam in tempore inter incendia bellorum ad uersum alamannus gentem ferrocem bellaturus pergerit quo cum uenisset ab utroque acies et nisi obuium hostem habuisset reni alueum transire uellit cumque ergo utrumque hostium chunei adstarent et tam franci quam alamanni ad mutuam caedem inhiarent commisso proelio ita uehemens terror chlodouei animum obrepserat ut in ea pugna seuiendi finem horrenda anxietate trucinaret cumque ergo suos paene ad internitionem obpremi cerneret tandem diuino fultus auxilio in animum oculosque ad caelum eleuatos adtollit unice inquid potestatis ac maiestatis deus quem chlodchildis conlateranea mea confitetur quemque humile precae diae noctuque supplicare non cessat tu mihi hodie hos de hostis concede uictoriam ut et ego te deinceps et corde credendo teneam et adorem cumque his huiusmodi precibus rerum auctorem pulsaret cessit tandem hostis terga uertendo uictoriam chlodoueo uictor deinde alamannos cum rege in dicionem coepit ouansque ad patria festinus rediens ad tullum opidum uenit et cum iam desiderium reteneret ut caeler ad baptismi gratiam confugiret sciscitando conperit inibi beatum uedastem sub relegionis cultu uitam degere quem mox sibi itinere iunxit cum pariter pergerent quadam diae uenerunt in pago uunginse ad locum qui dicitur grandeponte iuxta uilla riguliaco super fluuium axona obuium habens cae cum multorum annorum spatia ab hac lucae damnatum petiit beato uedasto ut pro se inmensae pietatis postolaret auxilium ut lumen quod carebat ipso denique inpetrante recipere mereretur ille fidus de misericordiam domini dexteram leuauit super oculos caeci signum crucis inposuit statimque lumen oculorum recepit ibique christianis hominibus basilica constructa esse uidetur ubi in eius honore multa mirabilia fiuntur hac inde ad remorum urbem ad pontificem remegium qui tunc inibi sacerdotalem cathedram regebat perduxit quo quantisper moratus sacre trinitatis fidem chlodoueus professus baptismi gratiam recepit indeque progressus uictor ad patriam rediens iam dictum uedastem beato remegio commendauit qui cum apud eum moraretur et in praefata urbae remorum uitam degerit accedit ut quodam in tempore aliqui ex inlustribus uiris ad cellolam eius ueneretur erat enim mitis animo alloquioque suauis nouerat opem miseris ferre mestosque uerbis fouere ac ignauos quosque ad subrietatis normam redigere omnemque relegionis censuram et exemplo monstrare et uerbis studebat edocere cumque ergo ut diximus quidam de inlustribus uiris ad eum prope peruenisset ille de industria ministro iubet ut concitu gradu post salubria effamina huic uirum poculum inferret ille ait se nequaquam in uas quo aurire solitus fuerat quicquam uini remansisse quo audito gemens caelum conspicit ac mentem ad superna adtollit ut cito clemens pietas subueniret mox suo de more qui in chana galileae aquas in uinum mutauit saporem huius necessitatis tribuat uicissitudinem ac mox post impletam orationem ministro urgens imperat ut ad uas festinus properarit et quae dominus tribuat adferre festinet moxque obediens minister caeler uenit uasque quo uinum aurire solitus fuerat superfluentem repperit oppletus gaudio imperatum munus deportat ac de affluente munere letus denuntiat quod ille statim audiens ne fauor patrate uirtutis mentem macularet ministro iubet ut nulli hoc in propatulo iactitando denuntiet sed quoadusque inter superis uitam degeret silendo tegi iobet cumque iam caeleberrimae famae in prefata urbae remorum esset et beatus remegius eum uenera tionis cultu adtollere niteretur fuit tandem consilii ut atrauatum urbi eum pontificem faceret quo francorum gentem ad baptismi gratiam paulatim docendo ac de industria monendo adtrahere curaret suscepto itaque pontificalis cathedrae onus ad urbem atrauatum uenit dumque intra muros adire uellit obuios habuit caecum et clodum alimoniam postulantes cumque ille apostolica de fonte auriens uerba depromeret ac diceret se nequaquam subplimento auri argentique honerari ille adtentius pulsant ac de industria pecuniam quam haberet extorquere uim nitebantur ille deinceps in portunae opem petentibus ait pro auri argentique munera si fides uestra meo commitaretur affecto diuine muneris mox uberius affluentia reddundaret illi aiunt sese ad omnia paratos si fides inquid uestra meis commitatur dictis pristinam sospitatem utriusque uestrum omnipotentis pietas largiatur manuque mox oculos superposita ac debilia membra adtrectata crucis signo facto sursum caelos aspiciens quae poposcit impetrauit nam statim caecus uisum clodus gressum recipiens ouantes uterque ad propriam remearunt peruenit ergo ut ecclesiam introiret quam cernens incultam ac neglegentiam ciuium paganorum praetermissam ueprium densitatem oppletam stercorum ac bestiarum habitaculum pollutam merore corda subdit omnique tristicia colla submittit nec prorsus homines habitatio urbem frequentabat que olim ab attilane chunorum rege diruta ac torpens squalore relicta fuerat ibi et habitatio ursi reperta quem cum animae dolore uallo urbis eiecit ac ne crientium fluuiolum qui ibi fluit ultra progrederetur imperauit nullatenus illuc uisus fuit reuertisse erat gratus paenes regiam aulam nec ualebat francorum uiris profanis erroribus ex integro deuiare sed paulatim ut se per dulcia municionis effamina religione subdebant ecclesiae recipiebantur sinu ac tumque deinceps ut mortuo chlodoueo chlothacharius filius eius patris in locum suffectus francis regnaret et cum egregiae regni regimina regeret euenit ut aliqui uir francis nomine hocinus regem chlothacharium ad prandium uocaret ac inter aulicos regis uenerabilem uirum uedastem pontificem inuitaret at ille non quod eis consentiendo gulae fauerit sed quoadunatam ad regis prandium turbam suis salubribus doctrinis edocerit ac per regiam auctoritatem plerosque ad sacrum baptismum prouocare uellit cumque ergo adtonitus ad prandium uocatus uenisset domum introiens conspicit gentile ritu uasa plena ceruisae domi adstare quod ille sciscitans quid sibi uasa in medio domi posita uellint inquirerit responsum est se alia christianis alia uero paganis opposita ac gentile ritu sacrificata cumque ita sibi denuntiatum fuisset omnia uasa de industria signum crucis sacrauit ac omnipotentis dei nomen inuocato cum fidei adminiculum caeli tum auxiliante dono benedixit cumque benedictionem cum crucis signo super uasa quae gentile fuerant ritu sacrificata premisisset mox soluta legaminibus cunctum ceruisae ligorem quem capiebant in pauimentum deiecerunt unde rex miraculo perculsus ac omnes procerum caterua sciscitare quid gestae rei causa fuerit et sibi in propatulo narraret cui uenerandus uir uedastus ait rex tuorum decus francorum caernere potes quanta sit diabolicae fraudis astutia ad animas hominum decipiendas nam quam putas hic demonum fuisse coniecturam quae per hunc ligorem ceruisae corda infidelium praeuaricationem suffocata aeterne mortis subdere studerent sed nunc uirtute diuina pulsata ac effugata demonis arte scire cunctis necessarium est qualiter ad salubria medicamenta uere fidei christiani descant confugire et has superstitiones gentilium omni nisu studeant preter mittere quae causa multis qui aderant profuit ad salutem nam multi ex hoc ad gratiam baptismi confugerunt ac sanctae relegionis colla submiserunt erexit ergo supradictam ecclesiam multa per spatia temporum annis circiter xl ac cursum uitae consummatum cum iam uellit eum dominus de huius uitae erumnis ad caelestem prouehere regnum febre corripuit ac exitum denuntiauit nam cum in eadem urbi in quadam cellolam iaceret ignis columna caelo diffusa supra cellole tegumenta capud tenuit ac per longa noctis spatia plus quam duarum fere horarum inmobilis istetit quod cum uir uenerabilis audisset suum exitum denuntiauit ac omnibus uale dicens post munitionis effamina animam creatore reddedit uiii idus febroariis felicemque de ac uita exitum agens solum desiderium uiuentibus reliquid multi in hac hora psallentium audierunt in caelo cum hoc beato funere omnes audissent aduenerunt cleros et plebs non solum de illo opido sed etiam de uicinis urbium pontifices et sacerdotes ut ipso dei seruo sancto uedaste ponteficae qua dignum erat traderent sepultura beatum corpus in medio domi positum ut mos est omnibus accipientes feretrum cum ipso sancto corpus nullatenus eum de loco promouere potuerunt interrogatum est ad uir uenerabile scupilioni arcepresbitero loci illius quem ipse beatus pontifex enutriuerat quidnam esset at ille nescire se dixit utique unum scio quia cum esset in corpore sepius audiui eum dicentem quasi infra muros ciuitatis nullus defunctus requiescere debebat nam ipse pontifex in oraturio quem ipse uiuens de ligneis tabulis super litus criencio fluuiolo aedificauerat requiescere disponebat sed tamen nec locus sic delectus nec monumentus praeparatus esse uidebatur dum de haec ad inuicem loquebantur uel quid de ipso agere deberent uenerabilis uir scupilio merore cordis repletus commotus in lacrimis super corpus beati uedastis genibus prouolutus erupit in uoce dicens heu me beatissimae pater quid uis ut faciam quia dies iam declinat ad uespera et omnes quis conuenerunt remeare festinant ad propriam iube ergo te deportare ad locum quem olim tibi preparauimus cum haec dixisset accepto feretro in qua gliba corporis sancti iacebat leuauerunt eum in humeris suis nullo onus sentientes cum magno psallentio deferentes canebant dicentes ambula sancti uiam quam elegisti festina ad locum quem tibi preparatum est tradiderunt ei sepultura qua decuit dei seruo in ecclesia ad dextro cornu altaris ubi ipse pontificale cathedra fungebat officio nam actum est post aliquo tempore ut domus eadem in qua uir sanctus uedastis pontifex uitam finierat ignis incendio flagraret ac totam partem domus consumeret cum subito uisum est ut una ancillarum fidelissima nomine habita beato uedasto uisibiliter cerneret et ignem ad cellola ubi lectum erat in quo ipse defunctus fuerat auelleret et omnimodo consumeret sola tantummodo cum lecto cellola incolomis remansit quam propterea rerum sator urere permisit ut uirtutis suae ex suffragatione suae muneris monumentum ui uentibus reliqueret prestantem dominum nostrum iesum christum cui est gloria et imperium in saecula saeculorum amen 