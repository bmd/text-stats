Studii fuit apud ueteribus et eruditissimis uiris ut eorum quorum miracula sanctis actibus pollere cernebant sagaci studio Christo auspice sine quo nihil boni agitur stilo promulgarent quatinus de praecedentium meritis imitando uel memoriae commendando Uentura sobolis gloriaretur Eusebius uero Caesariensis urbis episcopus uir eloquentie facundiam pollens maiorum exempla secutus innumeros martyrum descripsit agones quem imitatus Eufinus usque in consulatu Theodosii principis stilo elicuit Sed ut ad sacros ueniam anachoritas atque confessores beatus Athanasius Alexandrinus episcopus Antonii sanctus uero et eruditissimus omnium rerum Hieronimus Pauli et Hilarionis uel ceterorum quos cultus bone uite laudabiles reddebat edidit acta Postumianus uero Seuerus et Gallus Martini egregii nostris eorum dimisere scedulis Sed et beatissimus quoque Gregorius Romane ecclesie pontifex cui etiam secreta caeli patuerunt in libris cui titulum Dialogorum inseruit sanctorum agones multimoda et melliflua condidit gesta Ionas etiam nostre memorie tempus uir eloquens uitam beati Columbani et discipulorum eius Athale Eustasi et Bertulfi luculentissime edidit Ad quorum comparationem uelud uiles uernaculi esse censemur sed memores illius Domini et saluatoris nostri praecepti Petite et dabitur uobis quaerite et inuenietis pulsate et aperietur uobis et illud psalmographi oraculum Aperi os tuum et ego adinplebo illud quamuis temerario non tamen subreptiuo aut praesumptionis adnisu iussionibus uestris satisfaciens ea que de summo Preiecto pontifice tam indaganti stilo quam relatione plurimorum repperi adgrediar texere gesta Unde lectorem obsecro si quis tamen captus amore pontificis legere decreuerit non querat in his Tullianam eloquentiam nec oratorum facundiam non philosophorum flosculis et historicorum diuersas adsertiones sed puritatem sancte ecclesiae Neque enim aquila extensis alis semper ad aethera uolitans sed crebrius remissioribus pennis diuertit ad terras et inter regias sepe dapes etiam uilia poma lactucaeque agrestes obtime queque censentur Orandus est igitur Deus pater ut densissimi pectoris obtunsique sensus nubila detegat Orandus est et saluator noster dominus Iesus Christus ut auram sancti Spiritus afflare dignetur ut caliginem cordis abradat facultatem accommodet loquendi ut ita praefati antistitis qui semper amore Christi flagrauit ualeamus actus disserere quatinus exemplum illius uirtutemque animi sagaci in posteris debeat propagare tribuatque ille rerum sator aeternus opitulante oratu uestro qui linguas infantium fecit esse disertas Amen 
Igitur sanctus Preiectus Aruernensium prouincia ortus esi et Romane generis stemate praefulsit Huius pater Gundolenus mater uero eius Eligia uocitata est qui originem duxere ex longinqua prosapia catholicis uiris religionem Christiane dignissimis per quos etiam Dominus multa miracula declarauit Sed absurde aure transeundum non est ut cum sua eum debebat more terrigenarum mater fundere in saeculum ante pauca dierum fertur se uidisse per extasi quasi per latera filium suum egredi quem post unda sanguinis subsecuta perfunderet At illa in se concussa uisu tremula cepit hinc inde ullare quid sibi talia haberent cupiebat decerni Haec sibi cogitanti contigit uirum sanctis simum Peladium aduenisse archipresbyterum coepitque suus germanus sciscitare per singula cur insolito tremebunda esset Porro illa narrat uisionem sanctus Dei ei cuncta fatetur quod talem esset editura filium qui magneuus inter suos	adesset in saeculum et cursum suum expleret martyrii causa Ouans mater de talia dicta ut reor Dominum supplicans astitit fide concordans sacerdotali dictioni optat ut fieret erga puerum 
Nascit puer uagit in cunis alitur lacte Quid amplius Ut homo concrescit et ut tempus extaret quod litterarum accumina summeret magistro traditur Occiodrense diocesim docendus O uere suum ubique Dominus implebat puerum Tam cito eius repletur archanum ut cunctis qui aderant non minor extaret uerum etiam coaetaneos suos de grammaticorum sonis antiphonisque praehiret Potens est hec facere qui uellicanti sicomoros prophetam cunctis ostendit 
Haec transacta Peladius cuius mentionem fecimus qui Preiecti erat propinquus innuit puero ad quendam diaconem uocitantem Babonem sibi rogatum prandii causa secum accessurum Puer sequitur patruum ad domum perueniunt prandientis Sed ut mos est malorum hominum plus sequi ignominiosis quam ad necessitatem anime profuturis ab ipso Babone bestie que humana solent praebere solatia et terrere ferarum seuiciam canes constricti cathenis domum eius pro foribus custodiebant Quorum tanta erat rabietas ut humana non differrent sauciare corpora Sed ut iam in puero nostro Preiecto Dei patesceret gratia se pro foribus adire constituit Quem canum miseria uisum disruptis cathenis latratum non modicum erga puerum perstrepunt eum disrumpi cupientes Sed saluat eum cuius ipse post futurus erat in plebe miro modo ut nulla pueri canum ferocia intulisset malum Aduenientibus ceteris retorqueunt rabietatem sauciant miseros ut daretur intelligi quem Dominus diligebat non fuissent ausi morsibus laniare qui sub munimina crucis dominice armauerat frontem 
His itaque transactis Genesium tunc temporis archidiaconum qui non longe post tempore in pontificale culmine est sublimatus a parentibus suis commendatur Preiectus in aula Quo suscepto paternale affectu cum omni diligentia enutriuit ac erudiuit et ut pontifex effectus est ad sui auriculam habuit consiliatorem seu et pecuniam commissam pauperum efficit dispensatorem Quem in tantum delectionibus simul et disciplinis probauit et erudiuit in cunctis ut illa capescebat aetas de litterarum causis ut multi ex hoc fauces inuidie suas replerent Et ut mos est clerum multorum scientiam praegrauare quod in suas non ualent replere cellas ceteros sapientie datos odia maligna desiderant perfundere Unde Martinum quendam qui cantilene uocis pro decorem sanctarum ecclesiarum in multismodis meditationibus insonantem concitat clericorum uenena in Preiecti inuidiam prefundunt in aure ut fatiat puerum inter ceteros meditum cuiusdam soni unde ipse inscius erat uix tandem ut ita dicam puncto ore meditum personasse quem sui aemuli longo iam euo sonitum uocibus de cantabant Iubetur puer ut reddat quod minime ante parauerat At puer armat frontem pectora munit pacientiam petit sanctum Iulianum inuocat martyrem ut eius adiutor existat et ut nec magistri inperium differat iram frangat ceterorum aemulorum malitiam sedet replet Dominus puerum suum ut sonum quam antea non tenuisset magistrali uoce decantaret Sic eius aemuli sua malitia torquentur dum cupiunt puero prebere supplitium adtollunt in laudibus Solitus beatus Preiectus post erat referendus sodalibus quod sic de eius memoriam labisset ut numquam eum ultra ualuisset reddi Quid aliud datur intelligi nisi ille eum sua defensione ambiebat cuius gratiam intrinsecus pollebat 
Non post multo tempore beato pontifice Genesio extat uoluntas ut sancto Preiecto diocesim Ociodrensem ad regendam committeret Quantum uel qualem se tunc in ipso regimine conauerit ostendere consistendo non est silendum quam creber in ieiuniis quam promptus in synaxi quam gaudens in scripturarum infulis uegeret testes sunt qui uisa narrantur Solitus nanque erat in diebus parsimonie sub claustra celle habitatorem se ponere nisi tantum modo cum domesticorum fidei continuata conuiuia sumeret laicorum deuitabat aspectus Quid longius inmoremus Tantum se ut ualuit per Dei gratiam humilitatis in ipso regimine demonstrauit ut iam tunc signifer nobis ac suis benignissimus doctor appareret 
Denique ut ei opes fuissent adaucte coepit in agros Christi pauperum uidelicet sinus non pauca nummorum distribuere data Quodam namque tempore cum cuiusdam Gundoberti sui propinqui elemosinarum pauca pecunia seruanda dedisset adueniunt pauperes inportune fores pulsantes Preiecti coartat paucitas quid inter multos distribueret quod amplius quam duos nummos non haberet Redit armiger ad manum adsueta solatia orat Dominum qui cunctorum dator est ut ei quod ceteris fenore tribuat largiatur Gundobertum uocat paucos nummos deferri iubet At ubi ipse nummorum requirit paucitatem mirum in modum miraculi factum tantum inibi Dominus fudit peccuniam quanta pauperum pro foribus stabat caterua 
Quod in aduenientium hospitum peregisset miraculum non est silendum Cum uero cum ipsis beata consuetudine caritate prouida cybum sumere decreuisset interrogat ministrum si de piscium dapes aliquantum haberet Ad haec fatetur discoferus nullam se uel minimam habere particulam Iubet puero pergere ad fluuium ut deferret limpham Hauritur puer talem in uas suscepit piscem ut refectionis causa hospitum esuriem foueret Nec inualida manus Domini quicquam suis prestare gratuita qui ut uoluit cuncta iussu suo produxit in formas 
Et ut mos est regentibus parrochiis paschalibus diebus episcopi se representare aspectibus adueniunt solito quam plurimi sacerdotum ad urbem inter quos beati Preiecti adfuit presentia Qui post inlata salutatione ad propriam in eandem urbem aduenit domum conuiuia preparat et ut talium dierum conferri sodalibus adsolet in solarium sibi preparari iubet conuiuium Adueniens turba non modica discunbentium inter quos tres discunbunt paenitentes quorum ista erant nomina Uenerianus Dei famulus qui nomine cum opere inplebat Gosoaldus testis Christi Marialdus monachus Adcunbunt ex more prebentur aepule reprehenduntur paenitentes ad cumsedentibus et in chachinnos atque risos uanos se adtollunt ac non modice paenitentie detractores existunt E contra beatissimus Preiectus solita consuetudine eos premonebat sibi talia peragi oportere pocius quam detrahere Illi uero non cessant ut Dei seruos non detrabant sed sublimius risu in auras elationis adtollunt Sed arbiter ille qui pio moderamine cuncta disponit et regit et qui suorum solamina non inaniter prebet Preiecti adstitit non modicus defensor Disrunpuntur ligna solarii et usque ad pauimentum labuntur in frustra aemuli detraetores ruunt ad ima Beatus uero Preiectus cum paenitentibus collegas suos ad mensam resedit ouans ut daretur intelligi quia potens est ipse iuxta psalmiste uocem dicentem Arguam te et statuam contra faciem tuam Ipse dignos sibi saluauit et posuit frenum male loquentibus sed gratia Dei saluati ab ima domus extracti ad sua reuertunt habitacula Sic sic discant frenum a Domino accipere conmessatores et nec suorum seruorum paenitentium audeant minas inferre 
Qualem quantamque in armario cordis eius bibliotecam Dominus condiderat mirandum est ut adhuc cum diaconati offitii ageret seniorum uidelicet coepit anteire causas ut sanctorum martyrum celitus per omne datum Optimum ipse id est Cassii Uictorini et Antuliani uel ceterorum suorum sodalium libellum edidit qualiter dimicati contra idolorum cultura fuissent et ut Christo fauente ad receptacula celi peruenissent miro ingenio salsam e christianorum populis dedicauit lucubrationem dignissimam Nec non et sancti Astremonii martyris gesta cuius sepulchrum constat fore Ociodrense ecclesie cui ipse preerat eo tempore digno sermone aptauit Sed ut sui humilitatis custos adesset distulit pos talibus ut ne forte adulatio popularis suis inlata auribus eum a conditoris sui retraheret benignitatem
Post hec susceptam dignitatem geronticam Candidensis monasterii ab episcopo tunc temporis nomine Felice suscipi iubetur onus ut quod ipse semper delectabilia sibi poscebat solatia ut sanctarum animarum ministerium haberet sola medendi lucra in clero non minus quam pastor gereret curam Qualem quantumque se inibi sub Christi mandata constrinxerit et reddidisset formiferum incole loci illius laudes depromunt 
Sed longum est ut per ordinem cuncta pandamus quanta in eodem offitium per ipsum Dominus dignatus est ostendere miracula Sed ut de maximis pauca perstringam cum edem uetustam in uico urbis renouare decreuisset contigit in loco sicut mos est structoribus peragere ut per machinas discurrere queuissent ut altius augerent fabricam iam olim uetustam atque stabilirent Presentia presulis aderat qui altitudo machine pedes ferme LX ad terras aberat Contigit ut cum structores per machinas discurrerent disrupit maceria et cum innumera multitudine lapidum ad terras ruit et unum de circumstantibus oppressit ita ut sub tam innumerosa congerie petrarum iam mortuus uel minutatim confractus putaretur inueniri Porro sanctus Preiectus cum eiulatibus uicinam queaderat basilicam sancti Adiutoris ingreditur se reum mortis se interfectorem ipsius hominis proclamat Lacrimarum inbrem profundens Dei Sabaoth proclamat preces simul rogat ut lapidorum innumera desuper hominem ruentia deiciant ut saltim uel illius cadauer subtraherent Qui iussa implentes quem defunctum putabant reppererunt incolomem et uiuum Cuius ista fuit conditio nisi omnipotentis Dei misericordissima gratia prestitit hec Preiecti facere miracula 
Non post multos dies cum nonnulla signa Dominus per famulum suum dignaretur operare et eo tempore in predicta urbe Aruerna curam pontificalem episcopus uocabulo Felix gerebat Deo iubente debitum inpleuit nature Cumque eum iam predictus beatus Preiectus apud multa dolore tumulasset cum merore redit ad memoriam de uisione quam ante acta tempora didicerat per patruelem uel matri traditione Congruum ducit eam uniuerse plebi palam exponere sed hoc solum ab omnibus in responsum recipiebat si se sciebat tantam pecuniam auri argentique metalli habere unde hoc opus queat subire Ille uero e contrario in responsis reddebat si Dominus ipsi eundem seruitium dare uolebat nulla pecuniarum iuxta auctoritatem canonicam quod postea rei probauit euentus se dare credebat 
Tempore uero Felicis pontificis qui iam obierat Gariualdus qui tunc tempore leuiticum ministerium deseruiebat onus archidiaconati ambierat Actum est ut simul sociati quinque de senioribus abbatis id est iam dictus Gariwaldus sancte memorie iam prefatus Preiectus nec non et Ariwaldus magne fidei sacerdotio prelatus seu Aginus presbyter quintus etiam Stephanus diaconus epistolam unanimiter condiderant pro eo quod ex clero in predicta urbe principatum tenebant ut ubi hi quinque consentiebant post discessum suprascripti Felicis episcopi regimen pastoralem fauente Domino ipse susciperet Et hec conditio pro persecutionem uel legatura fuerat facta predicti archiministri quia se credebat in ipso ministerio successorem pro eo quod ritus inibi priscorum fuerat ut ille qui ibidem hoc leuiticum deseruiebat seruitium si se locus tribuebat curam pastoralem ambiebat Cumque cognouisset predictus Geriualdus beatum Preiectum uisionem narrantem quam a parentibus didicerat palam epistolam in contrarietatem ipsius coram omni ecclesia ostendit relegenda Porro uiri iam suprascripti qui ipsam manu propria roborauerant in electione beati Preiecti uoluntatem accommodabant Ille uero cum se coartatum undique cognouisset et unde sibi firmitatem de parte clericorum credebat detrimentum paciebat eos omissos uel cetera clericorum fraternitate derelicta per auri argentique metalli fomenta expetit laicorum solatia Ipsi uero accepta peccunia ui omnem clerum oppresserunt et prefatum Geriualdum in pastoralem sublimauerunt dignitatem Ipse uero Geriualdus non post multos tamen expletis quater denis curricula dies debitum inpleuit nature et cathedram quam usurpauerat indignus reliquit petenti se meliori
Sub diui memorie Hilderici regis qui Germanie gerebat principatum cum Aruernorum ecclesia poene sacerdotali esset culmine distituta et Genesius eo tempore uir industrie et generositatem pollens opibusque opolentus in prefatam urbem municipatum optineret que urbs inmansuita olim prepotens nunc martyrum sanguine ditior tellus amoenum nisi quod zeferorum flabris fulminisque incursantibus sepius fatigatur ubi aut procul Liger fluuius precipitem cursum propterfluens Aquitanicam prouinciam semicingens post multos anfractos et prolixa terrarum spacia Oceano quoque late ingreditur mare Sed ad propositum reuertamur Cum opinio de adepto sacerdotio cateruatim ut in talibus rebus fieri adsolet rimaretur et alius alio preferre niteretur atque inter se disceptarent sed cum pars maxima prefatum Genesium ad pontificali culmine sublimare summo adnisu regalibus edictis disposuissent ille metu perculsus ne contra decreta canonum ageret indignum se sacerdotium fore asserens concionaretur at ciues in electionem Preiecti uerba deprompserunt qui illis diebus offitium sacerdocii ordinis in prefata urbe gerebat Quod cum ad aures uulgi hoc peruenisset consensum uox omnium clericorum et laicorum uirorum una efficitur Preiectum dignum fore sacerdotium Quid plura Auctore Domino ordinatur episcopus Erat enim piissimus et omni suauitate conspicuus uultu hilaris in sermone lenis in elemosinis et ieiuniis preditus uirginitate pollens corpore nitidus caritate diffusus humilitate perspicuus scientia et eloquentia preclarus ornatus moribus ita ut humanam sub speciem angelicam cerneres uitam degere 
Habebat enim tunc temporis sotium sacre religionis sagacissimum perspicueque sanctitatis uirum Euodium qui multos Aruernorum uicinarumque urbium populos antiqui anguis inretitos auenis ad sancte ecclesie catholice gremium per poenitentie salubri antidotum reuocauit Sed cum iam pridem his bonis Christo presule sine quo nihil boni agitur polleret coepit affatim predicto Genesio comiti consilium prebere salubre ut quia sobolis ei qui hereditario iure succedere deberet deerat ecclesiam sibi qui maculam et rugam non haberet adoptaret Quo consilio uix tandem isdem uir inluster adeptus monasterium sacrarum uirginum suburbano prefate ciuitatis in loco cui Camelaria nomen inditum est omni nisu atque conamine fabricare adorsus est ex regula dumtaxat uirorum sanctorum id est sancti Benedicti et sancti Cesarii atque Columbani In quo monasterio ad exercendam normam fidei religionisque ac mortificationis custodiam prefatum Euodium cuius superius mentionem fecimus summo studio prefecit et ad necessitatem eorum de rebus suis iure obtentas inibi delegauit Sanctus uero Preiectus pontifex quendam feminam inlustris ortam natalibus quam ab adolescentia in christiano uigore dilexerat uocabulum Gundilane ibi matrem instituit 
Cernens itaque uir Deo plenus ubertim Christi familia gliscere alium monasterium in suburbano predicte urbis in agello Cesarie quondam femine construi precepit et ipsum de puellis Deo dicatis sacrauit Ante illum etenim tempus puellarum in illis locis coenobium uix repperiebatur Xenodochium quoque in propriis rebus orientalium more secutus in loco qui Columbarius dicitur fabricare curauit Medicos uel strenuos uiros qui hanc curam gererent ordinauit ita tamen ut semper ibidem XX egroti mederentur ut stipendia cibi acciperent postquam uero conualescerent aliis locum curandi darent 
Uerum quia prolixitas rerum et curiositatem et obscuritatem ut ait Orosius generare solet nos in paucis disserimus uerbis neque uitam pandere tantum sed passionem texere rerum exitus depromitur Opinio uera habetur quod in eadem urbe sub paganis principibus legio sancta occubuerit sacrumque pro Christi nomine proprium ibi fuderint sanguinem Huius legionis principes Cassium et Uictorinum Anatholianum quoque fuisse confirmat antiquitas Inibi etiam coenobium construi uouerat sed humanis prepeditus obstaculis coeptum opus inperfectum reliquit Disposuerat tamen animo ut quos ex memoratorum socios repperisset deberet per loca honesta transferre Sed cum uigilias per abbates uel clerum per loca sanctorum instituisset ut in promptu ex eorum uidelicet reliquias rei ueritate inueniret cumque ipsum ferrum arripuisset et rura in qua sancta corpora tumulata fuerant aperire iussisset diuino nutu pauper quidam qui per tria ferme lustra tenebatur debilis sanitatem ibi recepit Et hoc ne cui incredibile uideatur sancti Preiecti fuisse uirtutem nec inmerito Dominus sanctos suos ita remunerare in terris dignatur qui suas propter ipsum crucifixerunt uoluntates in tantum ueritas patet ut qui haec uidit ipse uerbis intimauerit Corpora uero sanctorum a successorem predicti pontificis Auito papae mirifice sunt translata 
Cumque his et aliis miraculis polleret audiens hec Chrodobertus Turonice urbis episcopus diaconem suum cum eulogiis causam uisitationis ad ipsum direxit Cumque eum alacri recepisset animo secum in conuiuio discumbere fecit Acceptum hisdem diaconus poculum solitus ei labor adsequitur cadiue denique fatigatus insania Cumque uenerabilis presul freneticum atque furibundum et stridulis dentibus inspexisset coepit eum leui conamine consolare per diuinum adminiculum adiurans ne eum diutius pars aduersa corpus Christo dedicatum usurparet Mox mirum in modum sanus efficitur et nulla deinceps tali est fatigatus labore 
Alio quoque tempore cum sacratissimum dominicum pasche resurrectionis diem conuiuium habuisset quidam ex ministris cui inferri mos erat ipsius cibum uasculum argenteum quem tuere debuerat furtim abstulit quem sub rura positum occultare nisus est Cumque alii ministri inter se cumquirere coepissent quidnam rei de argento actum foret ad aures pontificis furtim scelus peruenit Iussit itaque omnes qui illo offitio deseruiebant suis obtutibus presentare Paterno eos coepit monere affamine ut quod male ablatum fuerat per confessionem bene proderet noxa quin si non noctis opaca Domini auxilium se dixit inprecaturum ut facinus admissum detegeret et noxa inlicite usurpata insontes seruaret et noxium sua pietate elucidaret Expletis itaque uigiliarum excubiis cum se uir Deo plenus sopore dedisset uidit in somnis uirum candida ueste fulgentem utpote angelum pacis qui ei suprascripto uasculo ubi abditus erat humoque opertus indicaret Euigilans e somno beatus Preiectus officiales cunctos qui eodem ministerio deseruiebant arcessire iubet Cumque uicissim omnibus sermocinatus fuisset quid ex illo furto repperissent omnes unanimiter denegantes nihil se ex hoc scire edisserunt Tunc uir Dei manu annuens et digito designans nomenque latronis indicans addens etiam Illo et illo ite in loco et furtum abditum repperietis Cumque ministri ad locum denominatum uenissent uasculum quem pridie perdiderant predicto pontifici detulerunt Latronem uero coram omnibus arguens ad poenitentiam agendam cohortans quantum ad se pertinebat indulgentiam accomodauit 
Per idem tempus euenit ut uir Dei ad aulam regis Childerici pro conditionis ecclesie pergeret Arrepto itinere cum iam per uastam heremum Uosacum nomine iter carperet ac post laboriosum colle per iuga montium et conuallium uix tandem uenit ad locum quem Doroangus gentili lingua barbari uocitant Ubi aut procul cellulam beate recordationis et uenerandus uir Amarinus ex permisso et coniuentia Warmecharii obtimatis summo labore construxerat Liquido patet eodem tempore inibi cum paupertate Dei tyrunculos habere ut uix panem paximatii ad mensuram cum limpharum potu sumerent et licet sub paupertatis inopia Christo domino famulabantur iuxta illud euangelii preceptum dicentem Beati pauperes spiritu quoniam ipsorum est regnum celorum 
Sed quid ibidem Dominus per presulem suum uenerabilem Preiectum miraculum ostenderit non est silendum Denique predictus Amarinus febreiam pridem fuerat correptus in tantum ut nec gressum mouere nec alimentum ullum nisi laticem tantum haurire possit Quod cum ad aures beati uiri Preiecti insinuantibus fratribus peruenisset solitas Domini fudit preces et ad cellulam ubi uenerabilis abba aegrotus iacebat scutum fidei armatus tugurium ingressus uexillum crucis indeptus salutem adlatam febris discessit e corpore Apprehensaque manu eius ad refectionem domus mirum dictu adduxit inlesum Congratulantur fratres pristine sanitatis recepisse patrem Quid ibidem gaudii fuerit quod tale miraculum per famulum suum Preiectum in heremi uastitatem subito aeger recepisset salutem 
Sed post sacra salubriaque uerba cum se sopori dedisset excubias adque uigilias pernoctans usque aurora diei uir Dei consummasset cum iam aurora diei sol rutilans gratissimus fuisset redditus terris cum benedictione fratrum iter quod coeperat arripuit adque ad principem perrexit in pace Cui tantam Dominus apud maiorem domus prestitit gratiam ut quod uerbis depromsisset summo cum honore adeptus est Gaudens rex et aulici eius proceres atque obtimates et a Domini sacerdotibus strenue susceptus est Priuilegium autem ecclesie ex auctoritate principis roboratam Christo fauente remeauit ad propria 
Erat illo in tempore in supradicto territorio Aruerno quedam femina Deo dicata nomine Claudia ad quem sedule propter causam predicationis ueniebat resque suas ex parte in predicto pontifice uel pauperes quos ipse regebat contulit At non post multum spatium temporis debitum inpleuit nature Que a beato Preiecto summo cum honore est tumulata His ita transactis erat quidam infamis uir Hector nomine qui aput Massiliam patriciatus honore adeptus fuerat Qui filiam suprascripte Claudie raptam ex scelere sibi sociauerat et deinceps concubinarum miseria adorsus ad Hildericum principem qui eo tempore uterque regna suscepta gubernabat alium sibi in scelere sociatum nomine Leodegarium peruenit ad regem Quod postea in eiusdem martyrium perficiende fomis scandali fuit Incusatur pontifice quod predia predicte femine Claudie sibi uindicaret causasque regi depromit obtinuitque cum principe ut missos ex latere dirigeret qui eum per fideiussores mitterent et in aula regis facerent presentari 
Cumque ille instructus de hac causa ad responsum dandum ueniret multo merore constrictus quia iam dies sancte pasche eminebat in propriam urbem ipsam sacratissimam pasche noctem sollempniter celebrare non liceret sed ut uerum prouerbium dicitur Integritas sacerdotum non timet inpetum regis fide armatus et galeam salutis iuxta egregium predicatorem Paulum indutus ad palatium properat seu ut mos est aput regis aulam in loco ubi cause uentilantur introiit ut cum suprascripto Hectore de suprascripto negotio rationes haberet Ipse coepit rennuere et ratione uera reddere iuxta statuta canonum uel lege quam dicitur Romana quia magnus dies sabbati erat quo uigilie sancte pasche celebrari solent se nullo modo de hac causa respondere posse Sed ut est conlatorum mos omnes ceperunt eum cogere ut tali pro causa non differret dare responsum Cumque uir Dei se undique artatum cognouisset necessitate conpulsus ita respondit se causas ecclesie Imnichilde regine commendatas fatetur Cumque hanc adsertionem cognouissent inperfectum opus remansit Beatus igitur Preiectus operis sui laborem et quomodo per fideiussores uenisset exibitus tandem depromitur Rex uero uel regina timore perculsi ueniam coram omnibus a predicto pontifice expetunt et pro eius labore merore sunt inflicti 
Erat itaque in presidium Hectoris tunc temporis Leodegarius pontifex Cumque iam meridianam plagam sol lustrasset et occasum tenus occumberet et ora quod est consuetudinis iam in promtu cerneretur ut sollempnes uigilias pasche celebrare licitum esset ex regale permisso uel maiorum natu pontifices uel sacerdotes qui in Aeduorum urbe ob regiam potestatem conglobati fuerant beato uiro Preiecto supplici uoce enixius poscunt inmo precantur ut eadem sacre noctis ipse pro statum regis uel pacem ecclesie sacrifitium Deo inmolaret Cumque hec de tanta ueneratione Hector cognouisset maximeque quia Uulfoaldo seniorem domus fiducia perusus erat intempesta noctis sancto Leodegario male multatum uterque fugam iniunt Cui uersa uice illud aptare potest eulogium quod in sancti Siluestri actus describitur de Perpenna Tarquinio ubi inseritur quod eadem hora quod beatum Siluestrum ad tribunal suum predictus esset futurum de domo sua eiectus feretro ferebatur ad tumulum 
Sed cum iam aurora diei daret initium et iubar solis iam emineret terris conperto rex per proceres Hectorem terga uertisse magis ac magis in honore pontificis satagere coeperunt Hector uero captus ex regalibus edictis peremptus est Leodegarius uero penitentia ductus et exilium Luxouio trusus atque post inde sublatus et infra urbe propria aput Ugimerem quendam perfidum et nequissimum uirum qui postea Trecassinam incubauit urbem luminibus euulsis ac non post multum ab Ebroino comite palatii alias strenuum uirum sed in nece sacerdotum nimis ferocem inpie ualde peremptus palmam martyrii adeptus est sacrisque nunc uirtutibus pollet 
Igitur beatus Preiectus ex regalibus edictis uel munificentia regis ut sibi placuerat de predia que prefatus Hector requirebat iuditium adhibuit qualiter hoc perpetim iure ecclesia possideret Ualedicens regi atque obtimatibus magnifice honoratus ad propriam est regressus 
Hec audiens predictus Amarinus abba circa uirum Dei omnia prospere gesta eum in Aruerna secutus est urbe solo ibi ob alimonia sustendandorum fratrumque egestatem ac laboris penuriam que in heremo pro Christo exercebant suum adminiculum praefatus praesul praesidium adforet Quo uiso egregius uir uelud munus diuinum suscepit die noctuque secum socium superni itineris quod postea rei probauit euentus habebat 
Sed cum iam his bonis Christo praesule degerent inimicus humani generis hec ferre non ualens dum unius caritatem alterius inuidet receptionem de quo scribitur Cuius mille nocende sunt artes quendam nequissimum et filium Belial adgressus ibi per quendam Agricium ad uiros industrios Aruernorum populos properat ut arte qua possit in uiri Dei necem eorum animos incitaret Tempore illo Agricius cum consilium prauorum esset adeptus nec mora post hec uelud belua infrenis totius utpote antique anguis enixus auenis ad uirum Dei Uuluico uilla cum satellitum turba stipatus aduenit et quantum miliarium unum a supradicta uilla uelud lupi rapaces ad caulas ouium uociferantes cum sonitus bucine de salto miserunt Beatus uero Preiectus atque Amarinus ubi sonitum audierunt bucinarum uterque se in orationem dederunt expectantes a Domino inmarcescibilem recipere coronam Omnem uero offitium qui in comitatu prefati episcopi erant audientes clangorem tubarum pauore perculsi uestibus nudati et armis expoliati per sentes spinarum uel nemora condensarum terga uerterunt Cumque iam ad hostium domus uiri iniqui accessissent et introire uelint tunc ut fertur unus ex officialibus uiri Dei et ostiarius domus nomine Gundolenus se in certamine pro uiro Dei dedit magis optans gladio collum submitti quam in saeculum supra mortem uiri Dei inducias promulgare 
Sed ubi uiginti satellites prauorum socii domum ingressi fuissent armati tunc fertur dixisse uenerabilis Amarinus ad Dei uirum Preiectum Domine mi inquid si tui consilii aderat ad has uoces ululantium et nefandorum hominum locum demus forsitan inmensa Dei pietas nos eruere dignaretur de prauorum insidias Ad hec uir Dei Preiectus respondit Sile frater sile quia si modo tibi hanc coronam defraudas ipsam deinceps nequaquam repperies In hac uoce Amarinus conticuit Beatus uero Preiectus prolixius preces ad Dominum fundens sacrum commendabat spiritum Conpleta quoque oratione ingressi nequissimi uiri et in angulum domus primitus pro beato Preiecto Amarinum Dei famulum iugularunt et dum uir Dei in stratu suo iaceret et lacrimis suum recubitum rigaret lictores quo uenerant remeabant et beatum Preiectum inlesum relinquebant Quod uir Dei cernens sibi coronam fraudari persecutoribus se ultro offerens ait Hic est quem queritis inplete quod uobis imperatum est Et hec dicens unus ex apparitoribus qui erat in scelere audatior Radbertus nomine genere Saxo pugione arrepto beato Preiecto perfudit in pectus Uir autem Dei sacro sanguine unda perfusus mucronem uidere non ferens oculis suis digitos inposuit Et post hec lictor in capud eius gladium uibrauit cerebrumque eiecit Sic sancta illa anima carnis nexibus soluta migrauit ad Dominum 
Bodo uero et Placidus e sinatoribus uiri qui consensum prebuerant de ipsum martyrii locum cum non longe adstarent uiderunt tres stellas procedentes celitus super ipsam domum in qua sancti Dei interfecti iacebant e quibus una ex ipsis maiorem dedit fulgorem Quam uero uisionem usque hodie predicti uiri se uidisse confirmant Quem miraculum et illorum credimus demonstrare gloriam et istos reuocare ad poenitentiam Nullus enim in hac positus uita si conuerti uoluerit desperandus est de uenia Denique ut legitur Longinus miles Domini latus lancea perforasse et deinceps conuersus coronam martyrii adipisci meruit Satellites uero qui hoc facinus perpetrarunt manus cruentas corpus beati Preiecti suo ut completo scelus probarent foras in persecutorum conspectibus traxerunt Isdem uero Radbertus qui manus funestas in Dei sacerdotem extenderat ultione diuina perculsus consumptusque a uermibus indigna uita digna morte finiuit 
Cumque hec suprascripta Gundila mater puellarum per internuntios audisset consternata paululum consurgens coepit undique religiosos uiros perquirere quos ad sanctorum corpora abluenda dirigeret Quod ita et fecit Presul uero successor uiri Dei mittens religiosos uiros ut dignum erat eorum corpora sepelire mandauit 
Erant autem ea tempestate de suprascripti pontificis propinquitate duo pares id est Eligius et Godo quos iugiter in conuenticula secum habebat Uere sicut rei probauit euentus sepius de ipsorum narratione predictus pontifex didicerat qualiter in nece ipsius suprascripti uiri adspirabant sed in responsis eis dabat Non sum dignus inquid ut asseritis martyrii coronam accipere quia credo me et in delictis ortum fuisse et postea in hoc saeculo culpas contraxisse Nam si ita adipisci merebar per illo cruore effusionis meum delictum credebar indultum Quid plura Unus de predictis martyrio consummatus Godo uero partibus Agaunensium iter arripuit 
Set cum iam pius Dominus ad suprascriptorum limina nonnulla miracula operaret et plures cum plenissima uoluntate ad sanctorum loca niterent festinare uiri Dei successor Auitus episcopus certiora cognoscens coepit infra semet ipsum trutinare et Dei auxilium inplorare ut si debitum opus in eundem locum patraret ipse hoc ei demonstrare deberet Non post multos dies per Ragone monacho ex iam dicto coenobio abbatem Godonem fecit ad propriam reuertere regionem Coepit itaque predictus pontifex cum ipsum consilium inire ut monasterium uirorum in predicto loco Uuluico deberet construere Quod et opere actum est regulareque coenobium ad eundem locum adgregatum atque pro reuerentia sanctorum multa ibi contulit dona 
Eratque diocesis aut procul uocabulum Riomaus de predicto loco Uuluico et in ipsa uicinia aeger quidam consistebat febritico labore confectus Cumque iam per multos dies solitum sustineret laborem coepit ex plenissima deuotione uouere ut si sospitatem per intercessionem sanctorum ualeret inuenire confestim honeratus iuxta uires ad Christi pauperes ibi consistentes gratias properandum festinaret Cumque confortatus ad tempus paruisset et quedam de expensa ad humerum proprium quod sponte pollicitus fuerat onerasset tamen uasculum uinarium ad proprium humerum detulisset et iter ad sanctum locum predestinatum arripuisset et una cum difficultate pergeret et in calce mons qui ad ipso sancto loco pertingit peruenisset ilico defecit et cepit infra semet ipsum cogitare quid de predicto uoto deberet agere ut ad propriam remearet Eminus aspexit uidit aut procul turba pauperum et uoto quod detulerat eis tribuit Ille uero ad orationem ad liminibus sanctorum ingressus uasculum ante fores ecclesiae relicto et de oratione regressus ipsum quod reliquerat plenum repperit Quo facto omnibus innotuit 
Sed de his ita satis actum nunc ad alium miraculum flectamus articulum Erat scamnum infra urbem predictam in quo predictus pontifex iacere consueuerat exportatusque exinde fuit ab excurribus et in mimmorum ludum deditum Sed cum miraculum aliquod ad ipsum scamnum patefactum fuisset arripuit eum pauor et eum in basilicam sancti Simphoriani deportauit et ibidem Dominus multum miraculum dignatus est ostendere Erat enim uir uite uenerabilis nomine Uenerianus cognomento Sanctus cuius cum nomen uita coaequabatur Isdem uir multorum narratione didicerat eo quod a predicto scamno miracula multa panderent Cumque maturius ad hoc opus aspiciendum perrexisset cum iam sol ab ortu suo splendidus terris lustraret ipse in oratione prostratus et omnes lampades extinctas cognouisset cum lacrimis arua ille rigans aspiciens sursum uidit lampades ex Domini precepto accensas lucere Quo miraculum tam pontifici loci ipsius quam reliquorum omnium Dei seruorum innotuit 
Postea uero Auitus pontifex quantum sponte a sanctorum limina conquisierat abbati Godoni consignauit Qui predictus abba coepit prefato Ueneriano instigare ut illa descriptione de ipsa familia ei deberet donare Ipse uero pro eo quod anulo uice episcopi gerebat cepit dubitare quando predicta conditione deberet exemplare Quod deinceps Christo presule ita pro spere gestum est Coepit suprascriptus Godo abba infra semet ipsum anxietatem habere qualiter hanc utilitatem deberet expetere Tamen defixit in corde suo ut illo et illo die ceteras conditiones omissas pro hac re a suprascripto Ueneriano ubi et ubi eum possit repperire deberet ambulare Eadem nocte apparuit ipsi Ueneriano Dominus per uisum ostendens illi quomodo erat suprascripto abbati dispositio Ipse uero maturius consurgens notarios secum ducens et suprascripta descriptione sub omni exemplauit festinatione Insuper iubet conuiuium preparare et omnibus in noticiam deponere eo quod Godone abbate eadem die secum cybum habere sumpturum Cumque omnibus ista panderet suprascriptus abba ad fores ipsius apparet Ipse uero surgens et cum gratiarum actione ipsum suscipiens et omnia quae ei per uisum iussum fuerat ostendit et reddidit et uerbi tam ipsi quam omnibus palam exponens qualiter tam de suo aduentu quam de predicta conditione per diuinum auxilium habuisset 
Itaque quadam die unus ex ipsis auctores necis Ursio nomine dum in saltum uenationem uelocius exerceret equo sedens labens in terram prosternitur ad extremum brachium fractum aliaque menbra debilitatus ad domum propriam debilis deportatur Ubi cum ad eum medendum plures medici medendi causa uel alii emuli conuenissent nulla medicorum nulla incantatorum posset precuratione mederi ad semet ipsum reuersus coepit cum coniuge sua affatim conloqui ut ad beati Preiecti poleandrum dirigeret atque ex lampade eius oleo sumpto ei deberet deferri Mirum dictu ut oleo perunctus est pristina meruit sospitate Cumque ad incolomitatem peruenisse se cognouisset uasculum argenteum pensante libras decem ad ipsum sepulchrum exornandum direxit Quo ceteri audientes qui in istam persecutionem promti fuerant cepit unusquisque aurum uel alias species ad ipsum poleandrum exornandum condonare 
Alio uero tempore predictus Ursio deuotione actus oratione lucrandi gratiam in loco cui uocabulum est Uesedone accessit Ibique suprascriptus martyr ab infantia eo quod proprietas illius esse uidebatur et maxime edocatus fuisset et sedula conuersatione habuisset in cubiculum illius ubi iugiter cubare consueuerat tot miraculum Dominus dignatus est declarare ut uix humanus sensus ualeat elucidare Cumque ibidem predictus Ursio ut dictum est uigilaret rogat unum ex officialibus ut uasculum cum paulisper oleum differret ad luminaria concinnanda Quantum ipse postea cum iureiurando adfirmat quam libra aut duas non amplius habuisset in tantum adfirmat ut quantas ibidem lampades habuit totas implesset et uasculum refertum amplius repperit Insuper uero alia basilica quam in suprascripti honore condiderat quantum narrat uiginti aut triginta lampades etiam conpleuit et adhuc in ipso uase semper amplius repperit unde et exinde ad alia sanctorum loca ubertim transmisit Abhinc satis dictum deinceps futura futuris seruemus 
EXPLICIT AMEN 
