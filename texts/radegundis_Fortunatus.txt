uita sanctae radegundis redemptoris nostri tantum diues est largitas ut in sexu muliebri celebret fortes uictorias et corpore fragiliores ipsas reddat feminas uirtute mentis inclitae gloriosas quas habentes nascendo mollitiem facit christus robustas ex fide ut quae uidentur inbecilles dum coronantur ex meritis quo efficiuntur laudem sui cumulent creatoris habendo in uasis fictilibus thesauros caeli reconditos in quarum uisceribus cum suis diuitiis ipse rex habitator est christus quae mortificantes se saeculo despecto terrae consortio defecato mundi contagio non confidentes in lubrico non stantes in lapsu quaerentes uiuere deo ad gloriam redemptoris sunt copulatae paradiso in quo est pariter numero illa cuius uitae praesentis cursum licet tam priuato sermone ferre temptamus in publico ut cuius est uita cum christo memoria gloriae relicta celebretur in mundo beatissima igitur radegundis natione barbara de regione thoringa auo rege bessino patruo hermenfredo patre rege bertechario in quantum altitudo saeculi tangit regio de germine orta celsa licet origine multo celsior actione quae cum summis suis parentibus breui mansisset tempore tempestate barbarica francorum uictoria regione uastata uice israhelitica exit et migrat de patria tunc inter ipsos uictores cuius esset in praeda regalis puella fit contentio de captiua et nisi reddita fuisset transacto certamine in se reges arma mouissent quae ueniens in sortem praecelsi regis chlotharii in ueromandensem ducta adteias in uilla regia nutriendi causa custodibus est deputata quae puella inter alia opera quae sexui eius congruebant litteris est erudita frequenter loquens cum paruulis si conferret sors temporis martyra fieri cupiens indicabat adolescens iam tunc merita senectutis obtinens pro parte quae petiit denique dum esset in pace florens ecclesia ipsa est domesticis persecutionem perpessa iam tunc id agens infantula quidquid sibi remansisset in mensa collectis paruulis lauans capita singulis conpositis sellulis porrigens aquam manibus ipsa inferebat ipsa miscebat infantulis hoc etiam praemeditans cum samuhele paruulo clerico gerebat facta cruce lignea praecedentem subsequens psallendo ad oratorium cum grauitate matura simul paruuli properabant et ipsa tamen cum sua ueste nitidans pauimentum circa altare uero cum facitergio iacentem puluerem colligens foris cum reuerentia recondebat potius quam uergebat quam cum praeparatis expensis uictoriacon uoluisset rex praedictus accipere per beralcham adteias nocte cum paucis elapsa est deinde suessionis cum eam direxisset ut reginam erigeret euitans pompam regalem ne saeculo cresceret sed cui debebatur et humana gloria non mutatur nubit ergo terreno principi nec tamen separata caelesti ac dum sibi accessisset saecularis potestas magis quam permitteret dignitas se plus inclinauit uoluntas subdita semper deo sectans monita sacerdotum plus participata christo quam sociata coniugio illo uero sub tempore temptamus patefacere de multis pauca quae gesserit igitur iuncta principi timens ne deo degradasset cum mundi gradu proficeret se sua cum facultate eleemosynae dedicauit nam cum sibi aliquid de tributis accideret ex omnibus quae uenissent ante dedit decimas quam recepit deinde quod supererat monasteriis dispensabat et quo ire pede non poterat transmisso munere circuibat cuius munificentia nec ipse se abscondere potuit heremita sic ne premeretur sarcina quod acceperat erogabat apud quam nec egeni uox inaniter sonuit nec ipsa eam surda praeteriit saepe donans indumenta credens sub inopis ueste christi membra se tegere hoc se reputans perdere quod pauperibus non dedisset adhuc animum tendens ad opus misericordiae adteias domum instruit quo lectis culte conpositis congregatis egenis feminis ipsa eas lauans in termis morbo rumque curans putredines uirorum capita diluens ministerium faciens quos ante lauarat eisdem sua manu miscebat ut fessos de sudore sumpta potio recentaret sic deuota femina nata et nupta regina palatii domina pauperibus seruiebat ancilla in mensa uero subocculte ne forte cognosceretur ab aliquo ante se posito cum legumine ferculo inter epulas regum more trium puerorum faua uel lenticula delecta biliter uescebatur de cursu uero decantando etsi sederet in prandio excusans regi aliquo casu ut deo redderet debitum se subducebat conuiuio quo egressa domino psalleret curiose requirebat quali cibo foris pauperes refecissent item nocturno tempore cum reclinaret cum principe rogans se pro humana necessitate consurgere leuans egressa cubiculo tam diu ante secretum orationi in cumbebat iactato cilicio ut solo calens spiritu iaceret gelu penetrata tota carne praemortua non curans corporis tormenta mens intenta paradiso leue reputans quod ferret tantum ne christo uilesceret inde regressa cubiculum uix tepefieri poterat uel foco uel lectulo de qua regi dicebatur habere se potius iugalem monacham quam reginam unde et ipse inritatus pro bonis erat asperrimus sed illa pro parte leniens pro parte tolerabat modeste rixas inlatas coniuge diebus uero quadragesimae satis est scire qualiter se retegit inter uestes regias singulariter paenitens igitur adpropinquante ieiunii tempore mittens ad religiosam piam nomine monacham cui sancto proposito illa dirigebat ueneranter in linteo sigillatum cilicium quod sancta induens ad corpus per totam quadragesimam subter uestem regiam dulce portabat in sarcina transactis diebus similiter sigilla tum retransmittebat cilicium sin autem rex deesset quis credat qualiter se orationi defunderet qualiter se tamquam praesentis christi pedibus alligaret et quasi repleta deliciis sic longo ieiunio satiaretur in lacrimis cui despecto uentris edulio christus tota refectio et tota fames erat in christo illud qua pietate peragebat sollicita ut quae per oratoria uel loca uenera bilia tota nocte perlucerent candelas suis manibus factas iugiter ministrabat unde hora serotina dum ei nuntiaretur tarde quod eam ad mensam rex quaereret circa res dei dum satagebat rixas habebat coniuge ita ut uicibus princeps per munera satisfaceret quod ei per linguam peccasset ad cuius opinionem si quis seruorum dei uisus fuisset uel per se uel uocatus occurrere uidere se illam caelestem se putabat habere laetitiam et hora noctis recursa cum paucis pergens et intimis per niuem lutum uel puluerem aqua calida parata ipsa lauabat et tergebat uenerandi uestigia nec resistente seruo dei et propinabat in patera sequenti die curam domus committens creditariis ipsa se totam occupabat circa uiri iusti uerba circa salutis instituta et circa adipiscendi uitae caelestis commercia retentabatur per dies et si uenisset pontifex in aspectu eius laetificabatur et remuneratum relaxabat ipsa tristis ad propria illud quoque quam prudenter totum pro sua salute prouidebat inpendere quotiens quasi mauortem nouum lineum sauanum auro uel gemmis ornatum more uestiebat de barbaro circumstantibus puellis si laudaretur pulcherrimum indignam se adiudicans tali conponi linteolo mox exuens se uestimento dirigebat loco sancto quisquis esset in proximo et pro palla ponebatur diuinum super altare qualiter uero si quis pro culpa criminali ut adsolet rege deputabatur interfici sanctissima regina moriebatur cruciatu ne designatus reus moreretur in gladio qualiter concursabat per domesticos fideles seruientes et proceres quorum blandimentis mulcebat animum principis donec in ipsa ira regis unde processerat sors mortis inde curreret uox salutis his igitur beatis actibus occupatam in tantum prouexit diuina clementia ut etiam adhuc in palatio laica domino largiente declararentur pro ea miracula denique in perunna uilla post prandium dum ambularet per ortum sanctissima rei retrusi pro crimine succurri sibi clamabant uociferantes de carcere ipsa quid esset interrogat mentiuntur ministri quod mendicorum turba quaereret eleemosynam credens hoc illa transmittit quod indigebat inopia interea iudice conpelluntur tacere qui tenebantur in conpede cum uero nox superuenisset dum sibi cursum diceret fractis uinculis soluti occurrunt sanctae de carcere quo cognito reos se uiderunt qui beatae mentiti sunt dum qui rei fuerant de catenis soluti sunt et quoniam frequenter aliqua occasione diuinitate prosperante casus ceditur ad salutem ut haec religiosius uiueret frater interficitur innocenter directa igitur rege ueniens ad beatum medardum nouomago supplicat instanter ut ipsam mutata ueste domino consecraret sed memor dicentis apostoli si qua ligata sit coniugi non quaerat dissolui differebat reginam ne ueste tegeret monacham adhuc beatum uirum perturbabant proceres et per basilicam grauiter ab altari retrahebant ne uelaret regi coniunctam ne uideretur sacerdoti ut praesumeret principi subducere reginam non publicanam sed publicam quo sanctissima cognito intrans in sacrarium monachica ueste induitur procedit ad altare beatissimum medardum his uerbis alloquitur dicens si me consecrare distuleris et plus hominem quam deum timueris de manu tua pastor ouis anima requiratur quo ille contestationis concussus tonitruo manu superposita consecrauit diaconam mox indumentum nobile quo celeberrima die solebat pompa comitante regina procedere exuta ponit in altare et blattis gemmis ornamentis mensam diuinae gloriae tot donis onerat per honorem cingulum auri ponderatum fractum dat opus in pauperum similiter accedens ad cellam sancti iumeris die uno quo se ornabat felix regina conposito sermone ut loquar barbaro stapione camisas manicas cofias fibulas cuncta auro quaedam gemmis exornata per circulum sibi profutura sancto tradit altario inde procedens ad cellam uenerabilis datdonis die qua debuit ornari praestanter in saeculo quidquid indui poterat censu diuite femina abbate remunerato totum dedit coenubio aequiter sancti gundulfi post facti mettis episcopi progressa receptaculo non minore laboratu nobilitauit synergium eine felici nauigio turonis adpulsa quae suppleat eloquentia quantum officiosam quantumque se monstrauit munificam quid egerit circa sancti martini atria templa basilicam flens lacrimis insatiata singula iacens per limina ubi missa reuocata uestibus et ornamento quo se clariori cultu solebat ferre palatio sacro conponit altari hinc cum in uicum condate quo gloriosus uir martinus et christi satis intimus senator migrauit de saeculo ancilla domini peruenisset dedit non inferiora domini crescens in gratia hinc cum in uilla suedas pictauo territorio iuxta praedictum uicum decenter accederet itinere prosperante qualem se gessit per singula quis enumeret infinita quod in mensa sub fladone sigilatium panem absconsum uel ordeatium manducabat occulte sic ut nemo perciperet nam ex illo tempore quo beato medardo consecrante uelata est usque ad infirmitatem praeter legumen et holera non pomum piscem uel ouum nec quid aliud edit potum uero praeter aquam mulsam atque piratium non bibit uini uero puritatem aut medi decoctionem ceruisaeque turbidinem non contigit turn more sancti germani iubet sibi molam secretissime deferri ad quam totam quadragesimam in quantum quatriduana refectio postulauit oblationes etiam suis manibus faciens locis uenerabilibus incessabiliter dispensauit ergo quia apud sanctam non minus usus misericordiae quam erat concursus de plebe nec deessent qui peterent nec deficeret quod donaret mirandum ut omnibus satisfaceret unde thesauri tot exuli unde tot diuitiae peregrinae quantum expendebat diurna redemptio quod sola sciebat quae petentibus deportabat nam praeter cotidianam mensam qua refouebat matriculam duobus semper diebus sabbati quintam et sabbatum uicibus balneo parato ipsa succincta de sauano capita lauans egenorum defricans quidquid erat crustam scabiem tineam nec purulenta fastidiens interdum et uermes extrahens purgans cutis putredines singillatim capita pectebat ipsa quae lauerat ulcera uero cicatricum quae cutis laxa detexerat aut ungues exasperauerant more euangelico oleo superfuso mulcebat morbi contagium mulierum uero descendentium in tinam ipsa cum sapone capite usque ad plantam membra singula diluebat egredientibus exinde si cui ueterata indumenta conspiceret tollens rasa noua reddens ante pannosos faciebat uenire cultos ad prandium quibus congregatis ministerio parato ipsa aquam siue mappam singulis porrigebat et inualidis ipsa pariter os et manus tergebat hinc tribus ferculis inlatis farcitis deliciis stans ante prandentes ieiuna praesens conuiuis ipsa incidebat panem carnem quidquid adponeret languidis autem et caecis non cessabat ipsa cibos cum cocleare porrigere hoc praesentibus duabus sed se sola seruiente ut noua martha satageret donec potulenti fratres laeti fierent conuiuiis tunc illa remouens se loco ut ablueret manus iam bene culto conuiuio tota gratificabatur si quid audiret de fremitu iubebat tamen ut sederent donec uellent adsurgere uenerabili uero omni dominico die hoc habebat in canone uel aestate uel hieme ut pauperibus collectis primo merum sua manu de potu dulce porrigeret puellae postea committens ut omnibus illa propinaret quia ipsa festinabat orationi occurrere quo et cursum consummaret et sacerdotibus ad mensam inuitatis occurreret quos adhuc regali more ad propria cum redirent sine munere non laxaret hanc quoque rem intremescendam qua peragebat dulcedine cum leprosi uenientes signo facto se proderent iubebat adminiculae ut unde uel quanti essent pia cura requireret qua sibi renuntiante parata mensa missorium cocleares cultellos cannas potum et calices scola subsequente intromittebatur furtim quo se nemo perciperet ipsa tamen mulieres uariis leprae maculis conprehendens in amplexu osculabatur et uultum toto diligens animo dein de posita mensa ferens aquam calidam facies lauabat manus ungues et ulcera et rursus administrabat ipsa pascens per singula recedentibus praebebat auri uel uestimenti uix una teste munuscula ministra tamen praesumebat et blandimentis sic appellare sanctissima domina quis te osculetur quae sic leprosos amplecteris illa respondit beniuole uere si me non osculeris hinc mihi cura nec ulla est quae tamen praestante deo diuerso fulsit miraculo denique si quis pustulae desperaret de uulnere offerebat ministra sanctae folium pampani mentiens sibi opus hoc esse sic uix obtento signaculo portans ad desperatum uulneri superposito mox occurrebat remedium item frigoreticus qui uenisset aut languidus dicens in somnis se uidisse ut pro sua salute feminae sanctae occurreret offerens candelam alicui ex ministris qua incensa per noctem morbus accipiebat mortem morbidus sanitatem quotiens autem cum cognouisset decubantem in lectulo portans poma peregrina dulce simul et calidum reficiebat aegrotum et qui nec decimo iam die quid percepisset cibaria ipsa mox administrante languidus accipiebat cibum pariter et salutem quod tamen ipsa imperabat ne quis proferret in fabula quanta uero congressio popularis extitit die qua se sancta deliberauit recludere ut quos plateae non caperent ascendentes tecta conplerent quid autem sanctissima ieiunii obsequii humilitatis karitatis laboris et cruciatus feruenter indepta sit si quis cuncta percurreret ipsam praedicaret tam confessorem quam martyrem ergo uenerabilem praeter diem dominicum fuit sacratissimae omnis dies ieiunium lenticulae uel holeris prope ieiuna refectio non auem piscem uel pomum nec ouum habens edulium panis uero deliciarum sigilatium fuit aut ordeatium quem absconsum sub fladone sumebat ne quis perciperet haec fuit etiam potio aqua mulsa piratium sed modice libata sitibunda potatio prima quoque quadragesima qua se reclusit in cellula donec fuisset transacta panis non sumpsit cibaria nisi die dominico tantum radices herbarum aut holerade malbis sine olei gutta sine sale conposita uerum aqua toto ieiumio nec sumens duo sestaria hinc tanta siti laborabat ut faucibus desiccatis uix psalmum diceret arida cilicium etiam habens ad corpus pro linteo iugiter cursum decantans peragebat uigilias ante se cinerem stratum superiecto cilicio hoc utebatur pro lectulo ipsa requies fatigabat cui parum uidebatur hoe sustinere corpusculum adhuc monachabus omnibus soporantibus calciamenta tergens et unguens retransmittebat per singulas aliis quadragesimis aliquid relaxatius quinta feria sumebat deinde dominica nam et reliquo tempore praeter dies paschales ac summae festiuitatis donec infirmitas permisit in cinerem et cilicium semper uitam duxit austeram prius se leuans ut psalleret quam congregatio surrexisset nam de officiis monasterialibus nihil sibi placuit nisi prima seruiret et ipsa se castigabat si bonum post alteram ergo suis uicibus scopans monasterii plateas simul et angulos quidquid erat foedum purgans et ante sarcinans quod aliis horret uidere non abhorrebat euehere secretum etiam purgare opus non tardans sed occupans ferens foetores stercoris credebat se minorem sibi si se non nobilitaret uilitate seruitii ligna subportans brachiis focum flatibus forcipibus admonens cadens nec laesa se retrahens extra suam ebdomadam infirmantibus seruiens ipsa cibos decoquens aegrotis facies abluens ipsa calidum porrigens uisitabat quos fouebat ieiuna rediens cellulam illud quoque quis explicet quanto feruore excitata ad coquinam concursitabat suam faciens septimanam denique nulla monacharum nisi de posticio quantum ligni opus erat sola ferebat in sarcina aquam de puteo trahebat et dispensabat per uas cula holus purgans legumen lauans flatu focum uiuificans et ut decoqueret escas satagebat exaestuans uasa de foco ipsa leuans discos lauans et inferens hinc consummatis conuiuiis ipsa uascula diluens purgans nitide coquinam quidquid erat lutulentum ferebat ima purgamina inde per aegrotantes inferens ibat non tepida et priusquam exciperet arelatensem regulam ebdomada transacta sufficienter ad omnes calidam faciebat humilitate sanctissima pedes lauans et osculans et adhuc omnes prostrata deprecabatur ueniam neglegentia pro commissa itaque post tot labores quas sibi poenas intulerit et ipse qui uoce refert perhorrescit quadam uice dum sibi latos tres circulos ferreos diebus quadragesimae collo uel brachiis nexuit et tres catenas inserens circa suum corpus dum alligasset adstricte inclusit durum ferrum caro tenera supercrescens et transacto ieiunio cum uoluisset catenas sub cute clausas extrahere nec ualeret caro per dorsum atque pectus super ferrum catenarum est incisa per circulum ut sanguis fusus ad extremum exinaniret corpusculum item uice sub altera iussit fieri laminam in signo christi oricalcam quam accensam in cellula locis duobus corporis altius sibi inpressit tota carne decocta sic spiritu flammante membra faciebat ardere adhuc aliquid grauius in se ipsa tortrix excogitans una quadragesimarum super austerum ieiunium et sitis torridae cruciatum adhuc lima cilicii membra tenera setis asperis dissipante iubet portare aquamanile ardentibus plenum carbonibus hinc discedentibus reliquis membris trepidantibus animus armatur ad poenam tractans quia non essent persecutionis tempora se ut fieret martyra inter haec ut refrigeraret tam feruentem animum incendere corpus deliberat adponit aera candentia stridunt membra crementia consumitur cutis et intima quo attigit ardor fit fossa tacens tegit foramina sed conputrescens sanguis manifestabat quod uox non prodebat in poena sic femina pro christi dulcedine tot amara libenter excepit hinc actum est quod ipsa abdiderit hoc miracula non tacerent itaque matrona gislaadi proceris nomine bella sed longa caecitate miserrima rogauit se de francia pictauis ad sanctae duci deuote praesentiam quam licet tarde exorata sibi fecit occurri per tetrae noctis silentia prostrata cuius ad genua ut dignaretur oculos eius signare uix impetrat quae mox in nomine christi signum crucis inpressit caecitas fugit lux rediit et nocturno sub tempore orbae diu dies inluxit ita ut tracta cum uenisset nullo ducente recederet item puella fraifledis inimico instigante dum torqueretur tam nequiter suedas inter manus sanctae nec data dilatione curari promeruit nec illud praeter eatur tempus beatae quod praestitit femina quaedam leubila dum uexaretur in rure ab aduersario grauiter sequenti die sancta orante noua christi curatione in scapula crepante cute et uerme foras exeunte sana est reddita publice et ipsum uermem calcans pede liberata se retulit illud quod gessit in secreto proferatur in populum monacha quaedam toto anno in die gelata frigore per noctem cremata igne sex mensibus nec gressum mouens cum iaceret exanimis sanetae de eius infirmitate soror altera nuntiauit et quia perinanis esset tepidam fieri praecepit ipsam aegrotam ad se facit in cellulam deportari et in tepida deponi hinc iubet omnes remoueri remanente tantum sola simul aegrota cum medica fere per horas duas quantum est corporis forma capite usque ad plantam infirma membra conbaiulat dehinc quo manus attingebat fugiebat dolor de languida et quam duae deposuerant exiit salubris de tepida quae uinum nec odorabat accepit bibit et refecta est quid plura sequenti die cum iam speraretur migrare de saeculo salua processit in publicum adiciatur laudi quod non deperiit merito mulier quaedam dum inimici inuasione grauiter laboraret et uix ad sanctam potuissent hostem rebellem adducere imperat aduersario ut se suo cum timore pauimento prosterneret mox ad beatae sermonem in terra se deiciens qui timebatur extimuit cui sancta plena fide cum calcasset in ceruice fluxu uentris egressus est est et in rebus minimis magna gloria creatoris ergo casu dum glomus quem sancta filauerat perpenderet de camera ueniens sorix ut tangeret antequam filum incideret mortuus in morsu pependit inseratur operi res tam digna miraculo floreius quidam nomine homo eius dem sanetae pro piscatione dum in mare satageret oborto uentorum turbine fluctuum surgente mole nec tam nauta sentinante quam unda superuergente cum nauis plena submergeret in extremitate clamat sancta radegundis dum tibi oboedimus non subsidamus naufragio sed obtine apud deum ut liberemur de pelago quo dicto mox fugata nube reddita serenitate unda cadente prora surrexit goda puella saecularis post deo monacha seruiens dum longo sub tempore lecto flebilis decubaret et inpenso multo medicamine plus langueret facta candela ad mensuram suae staturae domino miserante in nomine sanctae feminae qua hora frigus speraret lumen accendit et tenuit cuius beneficio ante fugata sunt frigora quam esset candela consumpta si propter breuitatem multa praetermittimus plus peccamus igitur purgatis uelociter reliquis dilatato remedio carpentarii cuiusdam uxor dum plurimis diebus inergumine torqueretur uenerabilis eius abbatissa ioculariter dicit ad sanctam crede mater excommunico te si intra hoc triduum mulier haec ab hoste purgata non redditur dixit plane sed fecit sanctam mulierem occulte reficiendi tempore paenitentem quo ne moremur quid actum sit altera die sancta precante aduersarius rugiens per aurem egrediens inuasum uasculum deserit mulier cum marito sospes redit hospitium nec illud praetereatur quod est actum simillimum rogat beatissima de loco suo euelli arborem ualidam lauri et ad suam cellulam pro iocunditate transferri quo facto transplantata non adhaerente radice fit tota foliis arida cui abbatissa ioculariter inputat nisi exoraret ut arbor terrae adhaereret se de cibo suspenderet quod non inaniter dictum est nam sancta intercedente foliis ramis radice laurus siccata reuiruit de monachabus quaedam sibi familiarior cuius ex humore sanguis contexerat oculum adprehensa herba absinthii quam sancta circa pectus ut refrigeraret habuerat cum super oculum posuit dolor et cruor mox effugit et de uiriditate herbae puritas lucis emicuit reuocetur memoriae quod tacitum paene praeteriit anderedus agens eiusdem beatissimae cum sibi filii nascerentur quos ut uideret mox perderet et cogitaret sepelire mater tristis dum pareret exanimem infantulum lacrimosi parentes iactant in sanctae cilicium qui saluberrimam uestem mox panni nobilis attigit ad officium uitale redit infans de funere et rubens leuat de pallio pallor uicinus ad tu mulum quis numeret mirabilia quae christi misericors operatur clementia animia monacha dum tanto hydropis morbo tumefacta tenderetur ut salus esset in ultimo et deputatae sorores spectarent quo momento exhalaret spiritum uisa est illi per so porem cum ueneranda abbatissa beata radegundis in balneo sine liquore nudam iubere descendere deinde manu beatae uisa est oleum aegrotae super caput effundere et noua ueste contegere quo peracto mysterio euigilanti de sopore de morbo nihil apparuit ita ut nec subsudasset et intus aqua consumpta sit quo nouo sub miraculo non reliquit in utero nec morbus uestigium nam quae credebatur deferri praeceps ad tumulum leuat ad cursum de lectulo ut olei testimonium odor in esset capitis et uentris nulla pernicies proferatur in medio quo gratuletur regio quadam uice obumbrante iam noctis crepusculo inter coraulas et citharas dum circa monasterium saecularibus multo fremitu cantaretur et sancta duabus testibus perorasset diutius dicit quaedam monacha sermone ioculari domina recognoui unam de meis canticis saltantibus praedicari cui respondit grande est si te delectat coniunctam religioni audire odorem saeculi adhuc soror pronuntiat uere domina duas et tres hic modo meas cantieas audiui quas tenui sancta respondit teste deo me nihil audisse modo saeculare de cantico unde manifestum est ut carne licet in saeculo mente tamen esset in caelo praedicetur in laude christi more beati martini tempore praesenti antiqui norma miraculi cum beatissima femina reclusa esset in cellula audiuit fletum de monacha et signo tacto uenientem quid illud esset interrogat quae mortuam sororem nuntiauit infantulam et frigida quo lauaretur paratam esse iam calidam condolens sancta tunc imperat ut cadauer ipsius suam deferret in cellulam quo sibi deportato excepit manu propria reclusa post se mox ianua iubens longe discedere ne quis sentiret quid ageret sed quod occulte gessit celare diu non potuit inter haec dum defunctae exsequiae praeparentur fere per horas septem mortuae tractat corpusculum sed christo uidente fidem cui negare non potuit reddita prorsus salute surgit haec ab oratione resurgit illa de funere et se tunc subleuat uetula cum reuixisset infantula quam tacto iterum signo laetificata reddit uiuam quam flens acceperat mortuam commemoretur et illud nobile factum per somnium tribunus fisci cognomento domolenus die qua sanctissima migrauit de saeculo dum grauiter suffocationis totus languore deficeret uidebatur ipsi quod sancta in uicum eius dignabiliter accessisset currit salutat interrogat quid beata requireret tunc ipsa dicit quod ad eum illic uidendum peruenerit et quia uotum plebis erat ut beati martini oratorium conderent adprehendit tribuni manum beatissima dicens hoc loco sunt confessoris uenerandae reliquiae per hoc aedificate templum quod sibi ducat dignissimum quale dei mysterium fundamentum et pauimentum repertum est quo basilica facta est adhuc in ipso sopore manum trahit per fauces eius et gulam diu deliniens insuper et hoc dicens ueni ut tibi melior deo sanitas conferatur et uidebatur sic rogare per meam uitam ut propter me relaxes illos quos habes in carcere euigilans tribunus refert quod uiderat coniugi dicens uere credo quod hac hora exiit sancta de saeculo dirigit ad ciuitatem ut per hoc uera cognosceret transmittit ad carcerem qui septem reos ibi retentos admonitus relaxaret redeunte transmisso refert ea hora migrasse iustam de saeculo et triplici mysterio carcere relaxato tribuno sano reddito aedificato templo sanctae probauit oraculum sed de beatae uirtutibus sufficiat exiguitas ne fastidiatur ubertas nec reputetur breuissimum ubi de paucis agnoscitur in miraculis amplitudo qua pietate parcitate dilectione dulcedine humilitate honestate fide feruore sic uixerit ut adhuc ipsam post obitum gloriosi transitus mirabilia prosequantur 